DjangoVillage è una conferenza volta al networking ed alla collaborazione all'interno della comunità degli sviluppatori.

Teniamo molto alla partecipazione di ogni membro della comunità Python e Django e vogliamo che tutti i partecipanti vivano un'esperienza divertente ed appagante. Di conseguenza, ci si aspetta da tutti i partecipanti che mostrino rispetto e cortesia nei confronti degli altri durante tutto lo svolgimento della conferenza e degli eventi correlati, che siano organizzati da DjangoVillage oppure no.

Per rendere chiaro quello che ci si aspetta tutti i partecipanti, gli speaker, gli sponsor, gli organizzatori ed i volontari devono necessariamente accettare ed attenersi al seguente Codice di Condotta. Gli organizzatori faranno in modo di applicare questo codice durante tutto lo svolgimento dell'evento.

Versione Breve
--------------

DjangoVillage ha l'obiettivo di organizzare una conferenza priva di molestie per chiunque, senza distinzione di sesso, orientamento sessuale, disabilità, aspetto fisico, taglia, razza o religione. Non tolleriamo in alcun modo la molestia di partecipanti alla conferenza.

Tutte le forme di comunicazione devono essere appropriate per un pubblico professionale, incluse persone di varia e differente provenienza. Riferimenti verbali o figurati di tipo sessuale non sono ritenuti appropriati in nessuna delle sedi della conferenza, inclusi i talk. 

Siate gentili con gli altri. Non insultate o mortificate gli altri partecipanti. Comportatevi in maniera professionale. Ricordatevi che battute o scherzi di tipo molesto, sessista, razzista o esclusivista non sono appropriati per DjangoVillage.

I partecipanti che violano queste regole saranno invitati a lasciare a conferenza senza rimborso a totale discrezione degli organizzatori.

Grazie per aiutarci a rendere questo evento accogliente ed amichevole per tutti.

Versione Estesa
---------------

La molestia include riferimenti verbali offensivi relativi a sesso, orientamento sessuale, disabilità, aspetto fisico, taglia, razza, religione, immagini sessuali negli spazi condivisi, intimidazione intenzionale, stalking, persecuzione, fotografie o registrazioni non desiderate, ripetute interruzioni dei talk o di altri eventi, contatto fisico inappropriato ed attenzioni sessuali non desiderate.

I partecipanti a cui venisse chiesto di interrompere comportamenti molesti dovranno farlo immediatamente.

Gli espositori nella Sala Expo, negli stand degli sponsor o attività simili sono soggette alla politica anti-molestie. In particolare, gli espositori non dovrebbero utilizzare immagini, attività od altro materiale a sfondo sessuale. Lo staff negli stand (inclusi i volontari) non dovrebbe utilizzare abbigliamento/divise/costumi con riferimenti sessuali o in ogni caso creare un contesto analogo.

Fate attenzione alle parole che scegliete. Ricordatevi che battute o scherzi sessisti, razzisiti o comunque esclusivisti posso risultare offensivi per le persone che vi circondano. Un uso eccessivo dello sproloquio e di battute offensive non sono appropriati per DjangoVillage.

Se un partecipante si rende colpevole di comportamenti che violano questo codice di condotta, gli organizzatori della conferenza possono prendere le iniziative che riterranno più opportune, incluso ammonire l'aggressore o espellerlo dalla conferenza senza diritto al rimborso.

Contatti
--------

Se avete subito molestie, avete visto altri subirne o per qualsiasi dubbio vi chiediamo cortesemente di contattare un membro dello staff della conferenza. Lo staff vestirà delle t-shirts facilmente identificabili. Potete anche contattare lo staff del vostro albergo che saprà mettervi in contatto con il responsabile dell'organizzazione.

Se la questione è particolarmente urgente, per favore contattate uno dei seguenti:

- Jesse Noller at +1 (978) 212-9863
- Diana Clarke (co-chair) at +1 (416) 453-3130
- Jacob Kaplan-Moss (program chair) at +1 (785) 766-2474
- Ewa Jodlowska (event coordinator) at +1 (773) 599-3845

Lo staff della conferenza sarà lieto di aiutare i partecipanti a contattare la sicurezza o le forze di polizia locali, fare da scorta o comumque assistere le vittime di molestie perché si sentano al sicuro per tutta la durata della conferenza. Abbiamo a cuore la vostra partecipazione.

Procedure per la gestione delle molestie
----------------------------------------
- [Procedura per la gestione degli incidenti (Partecipanti)](/2013/about/code-of-conduct/harassment-incidents/)
- [Procedura per la gestione degli incidenti (Staff)](https://us.pycon.org/2013/about/code-of-conduct/harassment-incidents-staff/)

Licenza
-------

Questo Codice di Condotta è un fork di quello adottato da [PyCon](https://github.com/python/pycon-code-of-conduct) e rilasciato con licenza Creative Commons Zero.

<a rel="license" href="http://creativecommons.org/licenses/by/3.0/"><img alt="Creative Commons License" style="border-width:0" src="http://i.creativecommons.org/l/by/3.0/88x31.png" /></a><br /><span xmlns:dct="http://purl.org/dc/terms/" href="http://purl.org/dc/dcmitype/Text" property="dct:title" rel="dct:type">Conference Code of Conduct</span> by <a xmlns:cc="http://creativecommons.org/ns#" href="https://us.pycon.org/2013/about/code-of-conduct/" property="cc:attributionName" rel="cc:attributionURL">https://us.pycon.org/2013/about/code-of-conduct/</a> is licensed under a <a rel="license" href="http://creativecommons.org/licenses/by/3.0/">Creative Commons Attribution 3.0 Unported License</a>.